---
layout: sablona.njk
title: Galgo
---

<section class="galgo">
    <div class="galgo__content">
        <h1>Galgo</h1>
        <p>Španělský galgo, též Galgo Espaňol je chrt pocházející ze Španělska, který patří do stejné vývojové linie
            jako anglický chrt – greyhound. Mají stejné nebo velmi blízké předky. V 6. stol. př. n. l. vtrhli do
            Španělska Keltové, a je jisté, že s sebou přivedli do tehdy na zvěř bohaté země své chrty. První typ byl
            velký, silný, hrubosrstý a byl používán na lov medvědů, jelenů a divokých prasat. Druhý typ byl o něco
            menší, ale rychlejší a používal se na lov zajíců.
        </p>

        <h2>Vzhled</h2>
        <p>Výška v kohoutku je u psů 62 - 70 cm a u fen 60 - 68 cm. Jsou dvě varianty srsti, a to krátkosrstá nebo
            hrubosrstá. Srst je jemná, hustá, krátká a hladká v zadní části těla delší. Zbarvení bývá žíhaná černá,
            písková, bílá, červená, hnědá nebo jednobarevná. Hlava je při pohledu shora dlouhá a stejnoměrná s dlouhou a
            štíhlou tlamou. Španělský galgo má malé, šikmé oči, mandlového tvaru. Vysoko nasazené vztyčené uši jsou
            široké a zužují se do zaoblené špičky. Španělský galgo má dlouhý, plochý, štíhlý a silný krk. Má mohutně
            vyvinutý hrudní koš a vztažené břicho. Ocas je hluboko nasazený a silný u kořene, který těsně přiléhá k
            zadním končetinám. Tlapy jsou uzavřené, lehce protáhlé.
        </p>

        <h2>Historie</h2>
        <p>Španělského galga znali již staří Římané v antických dobách, ale předpokládá se, že k jeho rozšíření na
            iberský poloostrov došlo o dost dřív. Během 16. až 18. století byli psi ve značném počtu převezeni do jiných
            zemí, jako např.do Irska či Anglie. Galgo je považován za jednoho z předků anglického chrta (greyhound),
            který vykazoval stejné charakteristické plemenné znaky jako galgo. Ve srovnání s anglickým greyhoundem je
            dnešní španělský galgo na pohled méně ušlechtilý. Jelikož se jedná o velmi staré plemeno (na Iberském
            poloostrově se s ním údajně lovilo již před 2500 lety), s organizovaným chovem se začalo velice pozdě.
            Plemeno bylo oficiálně uznáno teprve v roce 1971, greyhound je chován čistokrevně o dost déle. O oficiální
            uznání španělského galga se zasloužili němečtí manželé Fuchs-Rapeportovi. Psy, kteří tvořili základ chovu,
            přivezli přímo ze Španělska. Jednalo se o čistokrevně nechované chrtovité psy. Občas se psi, o které se
            jejich majitelé nestarali, sdružovali do smeček a sami si obstarávali potravu. Španělé odlišovali tyto
            vesnické chrty důsledně od chrtů chovaných na dostihy. Dostihoví chrti byli spíše greyhoundi, takže
            regenerace španělského galga nebyla důležitá. Byl chován hlavně pro lov menší zvěře, například zajíců, lišek
            nebo divokých prasat.
        </p>

        <h2>Povaha</h2>
        <p>Španělský galgo se využíval hlavně na štvanice. Byl to pes určený především pro lovu zajíců v terénu. Kdysi
            se využíval k lovu jiných zvířat, jako jsou lišky nebo dokonce divoká prasata. Ačkoli se místní obyvatelé o
            tyto psy nestarali, občas se konaly závody v rychlosti a lovecké způsobilosti těchto chrtů, připomínající
            dnešní coursing. Španělský galgo se i dnes výborně hodí na coursing. Lze s ním běhat i na dráze, ale
            nedosahuje rychlosti čistokrevného greyhounda, ani křížence greye se španělským galgem. Povaha galga je
            velmi klidná a spíše rezervovaná. Při lovu se však projevuje jeho průbojnost a živost. Má citlivou duši a
            vyžaduje citlivý a laskavý přístup. K cizím lidem se projevuje zdrženlivě, svou rodinu však nadevše miluje.
            Je pohodlný, rád polehává na sedačce v těsné blízkosti svého majitele.
        </p>

        <p class="origin__text">
            Přispěvatelé Wikipedie, Španělský galgo [online], Wikipedie: Otevřená encyklopedie, c2022,
            Datum poslední revize 29. 11. 2022, 16:32 UTC, [citováno 16. 04. 2024]
            <a href="https://cs.wikipedia.org/w/index.php?title=%C5%A0pan%C4%9Blsk%C3%BD_galgo&oldid=22108749"
                target="_blank" class="origin__link">
                https://cs.wikipedia.org/w/index.php?title=%C5%A0pan%C4%9Blsk%C3%BD_galgo&oldid=22108749
            </a>
        </p>
    </div>
</section>