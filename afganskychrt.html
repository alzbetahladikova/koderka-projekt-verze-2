---
layout: sablona.njk
title: Afgánský chrt
---

<section class="afganskychrt">
    <div class="afganskychrt__content">

        <h1>Afgánský chrt</h1>

        <p> Afghánský chrt (anglicky: Afghan Hound) je plemeno psa, pocházející z Afghánistánu. Tito psi jsou
            samostatní, elegantní a vznešení, péče o jejich srst je velmi náročná, obzvláště, pokud se s nimi chce
            psovod věnovat vystavování.
        </p>

        <h2>Vzhled</h2>

        <p>Afghánský chrt je typický představitel chrtů, kteří pocházejí z Asie. Původně se vyskytoval ve dvou
            variantách barvy srsti, dnes jsou u tohoto plemene přípustné všechny barvy. Má dlouhou čenichovou partii,
            čenich černý nebo temně hnědý. Jeho uši přiléhají k hlavě, má tmavé až zlaté oči. Kohoutkovou výšku má pes
            68–74 cm a feny 63–69 cm. Dožívá se zhruba 12–14 let.
            Končetiny má silné a rovné, hřbet je rovněž rovný, hrudník je hluboký, ocas nízko posazený na konci se
            smyčkou. Je to dobrý běžec, jehož pohyb je plynulý a lehký. Srst má jemnou a dlouhou, v obličejové části ji
            má krátkou. Poněvadž je jeho srst dlouhá, vyžaduje náročnou a každodenní péči, údržbu a pročesávání.
        </p>
        <p>Afghánský chrt je specifické psí plemeno, které lze jen těžko zaměnit. Vzdáleně podobný mu je ruský barzoj.
            Ten je afghánskému chrtovi vzdáleně příbuzný, jinak je ale vyšší, těžší, jinak zbarvený a má typický
            klabonos, zatímco afghánský chrt má běžně tvarovaný nos.
        </p>

        <h2>Historie</h2>
        <p>Afghánský chrt je velice starobylé plemeno známé už po staletí, původem z oblasti dnešního Afghánistánu.
            Objevuje se už na sumerských hliněných tabulkách a ve svitcích papyrusů z doby 2200 let př. n. l. Vznikl
            nejspíš křížením původního afghánského loveckého chrta s plemenem saluka. Afghánský chrt se v zemi původu
            využívá k lovu antilop a gazel, ale i leopardů, vlků a šakalů. S příchodem do Evropy se stal afghánský chrt
            symbolem vysokého společenského postavení a často byl chován na šlechtických dvorech.
            Jeho moderní podoba je výsledkem práce britských chovatelů, kteří si jej dovezli do Spojeného království
            koncem 19. století, aby byl v roce 1907 utvrzen plemenný standard. Během šlechtění plemene se afghánský chrt
            objevoval v několika geografických variantách, dnes se rozlišují především dva základní typy: ghazni (horský
            typ, který je hojně osrstěný) a bell-murray – někdy nazýván také jako kalagh (stepní typ, osrstěný jen
            řídce).
            První afghánský chrt se dostal do tehdejšího Československa díky řediteli zoologické zahrady v Liberci
            Jiřímu Badalecovi v roce 1965. V současné době je poměrně početná populace tohoto plemene zastoupená v
            široké škále barev a typů.
        </p>

        <h2>Povaha</h2>
        <p>Afghánský chrt působí působivým, důstojným a vznešeným dojmem. K cizím se chová odtažitě a přehlíživě, není
            ale agresivní a vůči svému majiteli je loajální a věrný. Není to pes vhodný pro začínající chovatele a
            prakticky u nich nejde potlačit lovecký instinkt, který jim velí pronásledovat rychle se pohybující předměty
            i zvířata. Vyžaduje citlivé zacházení, pochopení své uzavřenější povahy a velkou toleranci. Ale i když jsou
            tyto podmínky dodrženy, majitel od něj nemůže očekávat absolutní poslušnost. Vyžaduje mnoho pohybu a
            volnosti, je vhodný pro sportovní činnost. Je to dobrý lovecký, hlídací, společenský a závodní pes.
        </p>


        <p class="origin__text">
            Přispěvatelé Wikipedie, Afghánský chrt [online], Wikipedie: Otevřená encyklopedie, c2022,
            Datum poslední revize 7. 05. 2022, 19:15 UTC, [citováno 16. 04. 2024]
            <a href="https://cs.wikipedia.org/w/index.php?title=Afgh%C3%A1nsk%C3%BD_chrt&oldid=21238287" target="_blank"
                class="origin__link">
                https://cs.wikipedia.org/w/index.php?title=Afgh%C3%A1nsk%C3%BD_chrt&oldid=21238287
            </a>
        </p>
    </div>
</section>