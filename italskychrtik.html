---
layout: sablona.njk
title: Italský chrtík
---
<section class="italskychrtik">
    <div class="italskychrtik__content">
        <h1>Italský chrtík</h1>
        <p>Italský chrtík (italsky: Piccolo Levriero Italiano, anglicky: Italian Greyhound) je drobné společenské
            plemeno psa. Má velmi rádo svého majitele a v jeho přítomnosti je veselý, hravý a nadmíru mazlivý. Je také
            bystrý a velmi inteligentní.


        </p>
        <h2>Vzhled</h2>
        Tento pes je kompaktní, téměř obdélníkového formátu a malý. Má jemnou konstrukci těla a velmi lehkou kostru.
        Srst je jemná, krátká a rovná, na celém těle stejná. Standardní barvy jsou šedá, břidlicová, žlutá a černá v
        nejrůznějších odstínech. Hlava je podlouhlá, tlama špičatá s tenkými, přiléhajícími pysky, čelisti jsou
        podlouhlé se silnými zuby. Oči jsou velké, zaoblené a vypouklé. Barva duhovky může být od zeleno-hnědé až po
        tmavě hnědou. Bělmo není vidět. Stop je mírný až výrazný. Uši jsou velmi vysoko posazené, velké a polovzpřímené,
        nekupírují se.
        Krk je velmi dlouhý, rovný a dobře osvalený. Hřbet je také dlouhý a rovný, ale je úzký a žebra by měla být
        vidět. Ocas je středně dlouhý, nízko nasazený; již u kořene je tenký a ke špičce se výrazně zužuje. V první
        polovině nesený nízko a rovně, ve druhé polovině se zakřivuje.
        Výška v kohoutku je 32 až 38 cm u psa i feny a váha maximálně 5 kg.

        <h2>Historie</h2>
        <p>Jedná se o plemeno, jehož původ spadá již do starého Egypta, pravděpodobně vznikl výběrem malých kusů
            faraonských psů nebo jiných chrtů. Tehdejší vysoko postavení lidé své psy nechávali i mumifikovat a několik
            nalezených exemplářů se velmi podobá dnešním italským chrtíkům. Také je nalezneme na nástěnných malbách v
            hrobkách nebo v pyramidách, kde doprovázejí své pány. Také je nejmenším ze všech chrtů. Vyšlechtěno bylo
            nejspíše jen jako společenský pes a dodnes se spekuluje o tom, že je to nejstarší společenské plemeno na
            světě.
            Další informace o tomto plemeni nalézáme až v 15. století, kdy se objevují i na obrazech významných umělců,
            nebo na obrazech společně s Karlem I. či královnou Viktorií, oba dva tito panovníci měli totiž hned několik
            psů tohoto plemene a nechávali se s nimi portrétovat.

            Kvůli tehdejší módě se chovatelé snažili docílit toho, aby psy byli co nejmenší a nejlehčí. Tímto
            "zmenšováním" ale dosáhli i velice chatrného zdraví a tak se na toto "přerostlejší" společenské plemeno
            zapomnělo, až ke konci viktoriánské doby okolo roku 1890 se povedlo skupině chovatelů plemeno opět vzkřísit
            a po několika letech mu navrátit jeho původní vzhled i velikost.
            "Italský" se tomuto plemeni říká proto, že do Evropy přišel přes Itálii a ta jej "přijala za své".
            V současné době zastřešuje toto plemeno v České republice jeden chovatelský klub a to je Klub chovatelů
            italských chrtíků. Oficiální značka pro toto plemeno je IT. FCI i UKC či AKC je uznávají.
            V České republice toto plemeno již uvidíte běžně. Je zde mnoho chovatelských stanic. Poslední dobou velmi
            nabírá na oblíbenosti a alespoň malou populaci italských chrtíků naleznete i v Austrálii nebo Americe, i tam
            je potkáte běžně. Největší populace je v Německu a Francii.
        </p>
        <h2>Povaha</h2>
        <p>Italský chrtík je podobně jako velcí chrti aktivní a má rád závody. Má velmi rád teplo, ale chlad snáší také
            celkem dobře, je však třeba dát pozor na prochladnutí. Je také hravý a mazlivý, a přes to bystrý a velmi
            učenlivý. Je tvrdohlavý a má dlouhou paměť. K cizím se chová rezervovaně; spíše je ignoruje, ale po čase si
            na ně zvykne. Nesmí na ně být agresivní či příliš bázlivý; to je považováno za vadu a takoví psi se vyřazují
            z chovu, aby nedošlo k tomu, že by štěňata podědila špatné chování.
            K ostatním zvířatům mají dobrý vztah, ale všichni chrti mají jednu vlastnost — mají tendenci pronásledovat
            rychle se pohybující předměty, nevyjímaje auta nebo cyklisty. Stejně tak i zvířata; pokud uvidí utíkající
            kočku, okamžitě se za ní rozběhne. Říká se, že „loví očima“, tedy nepoužívají moc čich a běží si prohlédnout
            vše zajímavé, co vidí. Mají tedy velmi dobrý zrak.
            Děti mají také rádi, ale mají nízký práh bolesti a tak jim některé dětské hrátky mohou být nepříjemné, proto
            je dobré dítě seznámit s tím, co se psem smí nebo nesmí dělat.
            Jsou to psi spíše pro jednoho pána a jiné lidi nerespektují ani neposlouchají. Tohoto svého „vyvoleného“
            brání a velmi ho milují. Naopak je prokázáno, že až 90 % italských chrtíků je na svém pánovi závislých.</p>
        <h2>Chov</h2>
        <p>Toto plemeno nepotřebuje zvláštní péči, jeho srst je krátká a lesklá, tedy ani moc nelíná a stačí ji jen 1x
            za týden pročesat. Mytí šamponem se co nejvíce vyvarujte, protože příliš časté mytí šamponem způsobuje, že
            ztratí svoji přirozenou mastnotu i lesk, což způsobí problémy s kůží a srst již nebude tak dobře krýt proti
            vodě.
            Vycházky toto plemeno vyžaduje, a to i přes to, že je společenské. Nezapře svůj chrtí původ a proto je dobré
            jej pouštět z vodítka, pokud jste na velké louce. Toto plemeno psa nemá rádo, když se vzdálí od pána v
            divočině, jednoduše řečeno, chrti se rádi proběhnou, ale rádi vás mají neustále v dohledu. Chrti mají
            tendenci se jít podívat na to, co vidí a většina zkušených chovatelů je od tohoto záměru nedokáže odlákat.
            Je pro ně vhodný jakýkoliv pohyb, ale většina z nich nemá ráda vodu.
            Drápky se moc nemusí zastřihávat a vhodné prostředí může být jakékoliv; městský byt i rodinný dům se
            zahradou u lesa. Dokáže se velmi dobře přizpůsobit, ale v zimě je nejlepší dát mu psí obleček či deku,
            protože by mohl prochladnout.
        </p>

        <p class="origin__text">
            Přispěvatelé Wikipedie, Italský chrtík [online], Wikipedie: Otevřená encyklopedie, c2024,
            Datum poslední revize 9. 02. 2024, 13:07 UTC, [citováno 16. 04. 2024]
            <a href="https://cs.wikipedia.org/w/index.php?title=Italsk%C3%BD_chrt%C3%ADk&oldid=23643375" target="_blank"
                class="origin__link">
                https://cs.wikipedia.org/w/index.php?title=Italsk%C3%BD_chrt%C3%ADk&oldid=23643375
            </a>
        </p>
    </div>
</section>