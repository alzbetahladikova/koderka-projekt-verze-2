---
layout: sablona.njk
title: Saluki
---

<section class="saluki">
    <div class="saluki__content">
        <h1>Saluki</h1>

        <p>Saluki, saluka či perský chrt, je íránské psí plemeno vyšlechtěné především pro lov gazel . Dnes je chována
            spíše jako společenský nebo dostihový pes.
        </p>
        <h2>Vzhled</h2>
        <p>Saluki má typickou chrtí postavu, je štíhlá, elegantní. Hlava je dlouhá, nešená vzpřímeně na dlouhém krku;
            čelní sklon mírný, uši svěšené. Hrudník je úzký, avšak hluboký, elegantní křivkou přechází ve vtažené
            břicho. Ocas je dlouhý, nízko nasazený a svěšený.
            Kohoutková výška se obvykle pohybuje v rozmezí 60 a 70 cm, feny mohou být i menší. Srst je jemná a hladká.
            Vyskytují se dvě varianty: první (běžnější) s třásněmi na uších a opeřením na nohách a druhá zcela
            hladkosrstá. Barevnost se pohybuje od bílé přes zlatou, rezavou a černostříbrnou až k trikolorní (černá,
            bílá, tříslová). Oči a nos jsou tmavé.
        </p>

        <h2>Historie</h2>
        <p>Saluki je velmi staré íránské plemeno. První zmínky o podobných psech nalezneme již kolem roku 4 000 př. n.
            l. Tyto informace pocházejí hlavně z oblasti dnešního Egypta. Povětšinou se jedná o nástěnné malby. Psi
            velmi podobni dnešní saluce se nacházejí na nástěnných malbách v hrobce krále Thutmose III., což byl
            panovník starověkého Egypta, dokonce jeden z nejznámějších. Muslimové věří, že psi a prasata jsou nečistá
            zvířata, právě saluce ale byla udělena zvláštní "výjimka" a proto se jako jediné psí plemeno může skutečně
            chovat i v muslimské rodině. Už v době Thutmose III. existovaly dva typy saluk — dlouhosrstá a krátkosrstá.
            Tyto dvě varianty můžeme nalézt dodnes, avšak rozšířenější je varianta dlouhosrstá.
            Egypťané měli saluky velmi v lásce, svědčí o tom i nástěnná kresba s faraónem Antefem, který žil okolo 3.
            tisíciletí př. n. l. Kresba znázorňuje faraóna sedícího na zlatém trůnu, u jehož nohou leží dlouhosrstá
            saluki. Ve faraónově hrobce byl nalezen papyrus pojednávající o faraónově oblíbené feně jménem "Bílá
            Gazela", která nejvíce připomíná saluki nebo sloughi. Bůh Anubis má lidské tělo a hlavu chrta, která nápadně
            připomíná tu, kterou mají saluky.
            Saluky byly a pořád jsou oblíbené i u Beduínů, ale také u kmene Djafí. V době před naším letopočtem byla
            dobrá saluka mnohem cennější než velbloud a lidé si jí velmi cenili.
            První saluki v Evropě se objevila v Anglii, kam ji dovezl Hamilton Smith. To se stalo v 1840. Ale za první
            opravdovou chovatelku saluk v Evropě je považována Florence Amherst. Ta se začala zabývat chovem tohoto
            plemene v roce 1895. Tento rok dovezla z oblasti Al Salihah pár saluk. V Německu se zase první saluky
            objevily na konci 19. století, kdy je přivezl hrabě von der Schulenberg.
            Dnes je saluki velmi oblíbená i v České republice, kde se nachází několik chovných stanic. K původnímu účelu
            lovení gazel ji používají už jen Beduíni, jinak je to spíše dostihový pes a společník.
        </p>
        <h2>Povaha</h2>
        <p>Jako ostatní chrti je saluki nezávislý, aristokratický pes se silným loveckým instinktem. Doma je klidná, k
            cizím lidem se chová odměřeně. O ní i o ostatních chrtech se říká, že "loví očima". To znamená, že pokud
            něco uvidí, rozběhne se za tím, proto není vhodné pouštět ji z vodítka — je totiž velmi těžké ji přivolat.
            Saluka nemá ve zvyku pána otrocky poslouchat a neudělá vše, co mu na očích uvidí, ale lze si ji vychovat
            alespoň do takové míry, aby byla dobrou společnicí. Na rozdíl od jiných plemen psů je saluka svobodomyslná a
            nezávislá, zpravidla výcvik ignoruje.
            Je vhodná k hodným dětem – děti má moc ráda. Je však dominantní a velmi hrdá, proto nemá ráda necitlivé
            dětské hry, jako tahání za ocas nebo za uši.
            Ostatní psy ignoruje, proto se hodí k psím dostihům. Nemá s cizími psy problém, ale přehnaně dominantní nebo
            povyšující se jedince nestrpí. Je vhodná k jiným domácím zvířatům – s kočkami vychází velmi přátelsky.
            K cizím lidem se chová odtažitě, ale ne bojácně nebo agresivně. Neštěká. Je velmi nezávislá, nehodí se na
            hlídání.
        </p>

        <h2>Chov</h2>
        <p>Dlouhosrstá i krátkosrstá varianta líná pravidelně 2x do roka (na jaře a na podzim), ale jen minimálně.
            Dlouhosrstá varianta vyžaduje občasné pročesávání a koupání. Naopak srst krátkosrsté varianty nepotřebuje
            skoro žádnou péči. Většina chrtů a tím pádem i saluky nemají rády vodu, tedy ani koupání.
        </p>
        <p>Vyžaduje hodně pohybu, nejlépe volného, ale ten je těžké jí dopřát. Je to hlavně proto, že často utíká a
            přivolání je velmi těžké. Takže se nedoporučuje pouštět jí z vodítka. Hodí se pro chůzi nebo běh při kole,
            ale ne pro plavání nebo horské túry. Je vhodná pro psí dostihy.
        </p>
        <p class="origin__text">
            Přispěvatelé Wikipedie, Saluki [online], Wikipedie: Otevřená encyklopedie, c2023,
            Datum poslední revize 23. 05. 2023, 11:31 UTC, [citováno 16. 04. 2024]
            <a href="https://cs.wikipedia.org/w/index.php?title=Saluki&oldid=22820638" target="_blank"
                class="origin__link">
                https://cs.wikipedia.org/w/index.php?title=Saluki&oldid=22820638
            </a>
        </p>

    </div>
<div class="saluki__media">
    <iframe class="frame" src="https://www.youtube.com/embed/dmmXma1tpgg?si=PWqsxpc1UXeNDXqZ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>
</section>