---
layout: sablona.njk
title: Sloughi
---

<section class="sloughi">
    <div class="sloughi__content">
        <h1>Sloughi</h1>
        <p>Sloughi, též arabský chrt nebo sluga, je chrt orientálního původu, pocházející z Afriky.
        </p>
        <h2>Vzhled</h2>
        <p>Sloughi je elegantní, hrdý pes se suchým osvalením, neustále zanechávající dojem velmi ušlechtilého zvířete.
            Hlava je protáhlá a elegantní. Stop je málo výrazný. Mají vždy černou nosní houbu, jakékoliv jiné zbarvení
            je nepřípustné. Zuby mají nůžkovitý skus. Oči jsou velké a většinou tmavě hnědé. Uši vysoko nasazené a
            přiléhající k hlavě. Krk je dlouhý a bez laloku. Hřbet je dlouhý, klenutý. Ocas dlouhý, bez praporců a do
            špičky se zužuje. Nohy jsou velmi dlouhé, dobře osvalené. Tlapky kulaté, téměř kočičí. Tmavé drápky.
        </p>

        <h2>Historie</h2>
        <p>Sloughi vznikala pravděpodobně na území dnešního Maroko, Tunisu nebo Libye. Do Orientu se patrně dostala jako
            dar núbijským faraonům z oblastí dnešní Asie. V té době však byla sloughi jiná, než ji známe dnes. Do své
            dnešní podoby dospěla v 7.–8. století př. n. l. Sloughi se stala společnicí na cestách kočovných pouštních
            kmenů Berberů, kteří obývali severní části Afriky. Všechny chrtí rasy původně vyšly zřejmě z jednoho
            hladkosrstého předka s dopředu spuštěným uchem, k typovým odlišnostem došlo tedy asi šlechtěním různými
            kmeny — např. azavak je dnes považován za psa kmene Tuarégů, oproti tomu saluki je považována za psa
            Beduínů.
            Sloughi byla tak vysoce ceněna hlavně pro její práci při lovech. Doprovázela svého majitele a jeho sokola na
            lovu za zajíci, fenky, hyenami, pštrosy a gazelami. Všichni chrti jsou známí tím, že "loví očima", což
            znamená, že při lovu nepoužívají čich, ale zrak ano. Právě ten je jejich největší výhodou oproti ostatním
            psím plemenům.
            Původ jména slougi není známý, ale je možná spojitost, s jemenským městem Saloug.
        </p>

        <h2>Povaha</h2>
        <p>Sloughi jsou aktivní, mrštné a hbité. Také sebevědomé a hrdé. Dokáží se sami rozhodnout. Mají vyvinutý
            lovecký pud, protože pokud vidí něco zajímavého, běží se tam podívat, přičemž dokáží vyvinout rychlost až 55
            km/h. Nikdy nebudou otrocky poslušné, jako je třeba labradorský retrívr.
        </p>

        <p class="origin__text">
            Přispěvatelé Wikipedie, Sloughi [online], Wikipedie: Otevřená encyklopedie, c2023,
            Datum poslední revize 18. 07. 2023, 16:21 UTC, [citováno 16. 04. 2024]
            <a href="https://cs.wikipedia.org/w/index.php?title=Sloughi&oldid=22985543" target="_blank"
                class="origin__link">
                https://cs.wikipedia.org/w/index.php?title=Sloughi&oldid=22985543
            </a>
        </p>
    </div>
</section>