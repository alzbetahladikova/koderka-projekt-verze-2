---
layout: sablona.njk
title: Agility
---
<section class="agility">
    <div class="agility__content">
        <h1>Agility</h1>
        <p>Agility (anglicky hbitost) je sport se psy podobný koňskému parkuru. Vznikl okolo roku 1978 v Anglii a jedná
            se o sport, ve kterém jde o přesnost a co nejrychlejší čas. Jednotlivé dráhy se liší.
        </p>
        <p>Agility může dělat úplně každý s jakýmkoliv psem. Samozřejmě některá plemena se na agility hodí víc jako
            např. border kolie, sheltie nebo australský ovčák. Závodí i různí kříženci. Na mistrovství světa v agility
            mohou jenom psi s průkazem původu, psi bez průkazu původu na mistrovství světa nesmí.
            Cílem je, aby pán se svým psem překonal trať s překážkami ve správném směru a pořadí, bez chyb a v co
            nejlepším čase.
            Je to pro psy jedna z nejpřirozenějších aktivit – pes ve smečce (společně se svým pánem) spolupracuje při
            překonávání překážek v honbě za kořistí. Kořistí se stává pamlsek či hračka a pochvala na konci každého
            parkuru. Je to sport, který prospívá fyzické kondici psa i psovoda a velmi dobře upevňuje vztahy mezi psem a
            pánem. Kromě toho je každý trénink i závod výbornou příležitostí pro socializaci psa – jinými slovy pes se v
            tomto prostředí naučí stýkat s ostatními psy i lidmi, zvykne si na ně, ztratí strach a tím se eliminuje jeho
            agresivita z tohoto strachu plynoucí.
        </p>

        <h2>Pravidla</h2>
        <p>Překážky na trati se dělí do tří skupin – skokové, zónové a ostatní. Mezi skokové překážky řadíme jednoduché
            nebo dvojité skokové překážky, skok daleký, zeď nebo viadukt a kruh. Mezi zónové patří kladina, áčko a
            houpačka, do ostatních spadají tunely pevné, látkové a slalom.
            V optimálním případě překonává závodní tým (psovod a pes) parkur bez penalizace a v čase kratším, než je
            standardní. Důvody k penalizaci mohou být v zásadě tři – chyba, odmítnutí nebo překročení standardního času.
        </p>
        <p>Za každou dále uvedenou chybu tým obdrží pět trestných bodů. Za chybu se považuje shození laťky u skokových
            překážek, shození části zdi, odraz od překážky u skoku dalekého, minutí branky ve slalomu (s výjimkou
            první), nedošlápnutí psa do kontaktní zóny u zónových překážek, seskočení z houpačky dřív, než se dotkne
            země, kontakt se psem.
            Zvláštním druhem chyby je překročení tzv. standardního času. Pokud tým překonal parkur v čase horším než
            standardním, ale lepším než maximálním, potom je počet trestných bodů roven rozdílu mezi dosaženým časem a
            časem standardním. Čas týmu musí být měřen s přesností na setiny sekundy – čím dál obvyklejší je
            elektronická časomíra.
            Za odmítnutí se považuje: jestliže pes zastaví před překážkou, jestliže se pes zastaví na trati, otočí se
            směrem od překážky, jestliže vyběhne (seskočí) z překážky nebo jestliže ji mine, jestliže proskočí mezi
            kruhem a jeho rámem, podběhne pod laťkou, jestliže pes strčí hlavu nebo tlapku do tunelu nebo otvoru
            viaduktu a vrátí ji zpět, pes, který přeskočí tunel nebo bočnici, pes, který proskočí skok daleký z boku,
            pes, který podběhne nebo přeskočí zónovou překážku. Pes obdrží pět trestných bodů za každé odmítnutí (za
            zastavení před překážkou, otočení se směrem od překážky a proběhnutí kolem překážky) pouze tehdy, je-li to
            na straně, ze které se má překážka správně překonávat. Odmítnutí musí být na rozdíl od chyby opraveno, jinak
            je tým diskvalifikován.
            Počet chyb není omezen, maximální povolený počet odmítnutí je 2 na jeden běh.
        </p>
        <p>Pokud tým poruší pravidla závažnější způsobem, než chybou či odmítnutím, bývá v daném běhu diskvalifikován.
            Důvodem pro diskvalifikaci je zejména překročení maximálního času (MCT), třetí odmítnutí, překonání nebo
            dotek překážky mimo pořadí, překonání překážky ve špatném směru, pokud psovod porazí/poruší nebo sám překoná
            překážku, drží něco v ruce, přeruší běh nebo psa vrátí na start po překročení startovní linie. Důvodem je
            také pokud má pes obojek, znečistí nebo opustí prostor parkuru, případně pokud pes není pod kontrolou
            psovoda. Také může dojít k diskvalifikaci za nesportovní chování, nevhodné chování vůči rozhodčímu či hrubé
            zacházení se psem.
            Po diskvalifikaci musí pes i psovod co nejrychleji opustit prostor parkuru, nerozhodne-li rozhodčí jinak.
            Diskvalifikace musí být rozhodčím jasně ohlášena (píšťalkou).
        </p>

        <h2>Kategorie</h2>
        <p>Podle FCI tři velikostní kategorie a to small (psi do 34,99 cm KVH [kohoutkové velikosti]), medium (psi od 35
            do 42,99 cm KVH) a large (od 43 cm a výše). A podle nich je stanovena i výška překážek. To se také dodržuje
            na mezinárodních soutěží (typu MS, EO, EOJ). V České republice máme 5 velikostních kategorií. XS (extra
            small, méně než 28cm), S (small, méně než 35cm), M (medium, od 35 cm a méně než 43cm), ML (mini large, od
            43cm a méně než 50cm), L (large, více než 43cm). Psovodi, jejichž psi svoji výškou spadají do kategorií
            Extra small (XS), respektive Mini large (ML), si mohou na každých závodech vybrat, zda chtějí závodit v
            kategorii Extra small nebo Small, respektive Mini large nebo Large. V rámci jedněch závodů však mohou
            (stejně jako psi z ostatních velikostních kategorií) na národních závodech závodit pouze v jedné z těchto
            kategorií.
        </p>
        <p>Týmy v agility jsou rozděleny do tří skupin podle výkonnosti – A1 (začátečníci), A2 (pokročilí) a A3
            (profesionálové).
            K zařazení týmu do kategorií slouží zkoušky.Podmínky zkoušek jsou stanoveny v Soutěžním řádu.
        </p>

        <h2>Agility v ČR</h2>
        <p>Česko patří ke světovým velmocem v tomto sportu. Za otce agility v Česku bývá považován pan Radko Loučka,
            nejznámější Češkou v agility je Adélka Králová, která v roce 2006 přispěla na Mistrovství světa k prvnímu
            místu v kategorii týmů small a 2007 vyhrála jako čtrnáctiletá Mistrovství světa v kategorii jednotlivců S
            mezi dospělými. Dalšími světoznámými osobnostmi českého agility jsou MVDr. Martina Magnoli Klimešová, či
            Tereza Králová. Dobrá je i Nikol Schovancová a Olga Edrová.
        </p>
        <p class="origin__text">
            Přispěvatelé Wikipedie, Agility [online], Wikipedie: Otevřená encyklopedie, c2024,
            Datum poslední revize 8. 01. 2024, 23:19 UTC, [citováno 16. 04. 2024]
            <a href="https://cs.wikipedia.org/w/index.php?title=Agility&oldid=23544834" target="_blank"
                class="origin__link">
                https://cs.wikipedia.org/w/index.php?title=Agility&oldid=23544834
            </a>
        </p>
    </div>

    <iframe class="frame" src="https://www.youtube.com/embed/bBgb1BZG21s?si=ysdG7FZsCKM8mmvV" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</section>