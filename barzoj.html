---
layout: sablona.njk
title: Barzoj
---
<section class="barzoj">
    <div class="barzoj__content">
        <h1>Barzoj</h1>

        <p>Ruský chrt neboli barzoj je někdy označován za aristokrata mezi psy. Jako nejstarší ruské psí plemeno je
            považován ve své původní vlasti za národní poklad. Jeho ruské pojmenování Русская псовая борзая ("Ruskaja
            psovaja borzaja") znamená v překladu "ruský osrstěný chrt".


        </p>

        <h2>Historie</h2>

        <p>Vznik plemene lze datovat do 16. století.Původně byli barzojové využívání ke štvaní zvěře na delší
            vzdálenost, což se výborně osvědčilo na rovných a rozlehlých stepích Ruska. Jejich osrstění bylo rovněž
            přizpůsobeno místním nepříznivým klimatickým podmínkám. Barzoj se používal při lovu zajíců, lišek, jelenů a
            hlavně na lov vlka. Ne nadarmo se mu říkalo ruský vlkodav.
            Barzoje ovládali zkušení lovci, kteří seděli na koních a psy měli na dlouhých vodítkách, na kterých byli
            vždycky tři barzojové (dva psi a jedna fena). Psi k sobě ladili nejen výškou, ale i barvou. Jezdci na koních
            se přiblížili k lesu, kde se vlci vyskytovali a pustili honiče. Tito psi vyhnali vlky na volnou širokou pláň
            a jezdec na koni pustil své barzoje. Dva z nich vlka dohonili, povalili na zem a pevně stiskli za ušima.
            Třetí barzoj držel vlka pod krkem, dokud nepřijel lovec a vlka nespoutal.
            U šlechty byli barzojové velmi vysoce ceněni. Neprodávali se, jiný šlechtic mohl barzoje dostat jen darem.
            Proto se šlechta předháněla v pořádání lovů, aby mohla předvést své psy.
            Platný mezinárodní standard barzoje vznikl v roce 1923.
            V dnešní době je barzoj využíván jako společenské plemeno a sportovní (dostihový) pes.
        </p>

        <h2>Povaha</h2>
        <p>Barzoj je velice klidný, přátelský a vyrovnaný pes, oddaný svému majiteli a velmi tolerantní k dětem. Jde o
            inteligentního, trochu melancholického tvora, který vyžaduje dostatek porozumění a lásky. Rozhodně není
            vhodný pro lidi vyžadující od psa stoprocentní poslušnost nebo obranářskou pozici. Byl vyšlechtěn pro
            samostatnou práci (lov), kdy se musel rychle rozhodovat sám za sebe. Má velmi vznětlivé reakce. Loví "na
            viděnou" zrakem, pokud uvidí kořist (zajíce), okamžitě se poběží za ním podívat. Tahle od přírody hluboce
            zakódovaná reakce je těžko ovlivnitelná. Proto je dobré mít barzoje, alespoň ze začátku, na procházkách na
            vodítku. K ostatním psům je zdrženlivý. Nevyhledává psí šarvátky a při nějaké psí potyčce se drží vždy
            raději dále od ní. Naopak, k hodným psům je velice kamarádský a vyhledává jejich společnost.
        </p>
        <h2>Chov</h2>
        <p>Barzoje lze chovat jak na zahradě, tak i v panelákovém bytě. Výhodou je, že nemá typický psí pach, který je u
            většiny (zvláště velkých) plemen výrazný. Nepotřebuje denně 10 km procházky nebo běhání u kola či túry,
            velmi rád lenoší a je to velký spáč. Bohatě mu postačují delší procházky, kde může běhat na volno, nejlépe s
            ostatními psy. Je sprinter – dokáže vyvinout velkou rychlost, ale na kratší vzdálenosti. Po výkonu se rychle
            unaví. Ideálním vybitím energie pro barzoje je coursing nebo psí dostih. Srst barzoje nevyžaduje náročnou
            úpravu, postačí pravidelné vyčesávání.
        </p>
        <p>Barzoj nemá žádné negativní zdravotní predispozice. Jedná se o velké plemeno, takže největším problémem je
            zajištění správné a plnohodnotné výživy. Růst psa je ukončen kolem 18. měsíce. Do této doby by se pes neměl
            přetěžovat (zdolávat denně pěšky několik pater, extrémní túry, běh u kola atd.). Coursing i dostihy by se
            měly začít provozovat až od 18. měsíce, kdy je vývoj kostí a kloubů již ukončen. Po nakrmení by měl být pes
            minimálně 1 hodinu v klidu, aby nedošlo k torzi žaludku. Nejčastější návštěvy veterinárních ordinací souvisí
            s pohybovým aparátem (vyvrtnutí, pohmoždění, zlomeniny nohou).
            Barzoj se dožívá průměrně 11–13 let.
        </p>
        <p class="origin__text">
            Přispěvatelé Wikipedie, Barzoj [online], Wikipedie: Otevřená encyklopedie, c2024,
            Datum poslední revize 17. 03. 2024, 21:36 UTC, [citováno 16. 04. 2024]
            <a href="https://cs.wikipedia.org/w/index.php?title=Barzoj&oldid=23749247" target="_blank"
                class="origin__link">
                https://cs.wikipedia.org/w/index.php?title=Barzoj&oldid=23749247
            </a>
        </p>
    </div>
<div class="barzoj__media">
    <iframe class="frame" src="https://www.youtube.com/embed/gunPiq89Zos?si=J6FgB0IY67Q15oA1" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>
</section>